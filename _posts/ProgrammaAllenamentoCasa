PROGRAMMA D’ALLENAMENTO A CASA PER DIMAGRIRE: LA GUIDA SCIENTIFICA



Allenarsi a casa, e ottenere risultati concreti, è davvero possibile?

Non è una domanda scontata.

Avere risultati reali a casa è molto più difficile di quello che sembra.

Nel periodo di lockdown milioni di persone hanno sperimentato cosa significhi. E tutti hanno provato a creare e usare allenamenti di tutti i tipi.

Ma poi in quanti hanno davvero avuto successo nei loro obiettivi?

Per capire come farlo senza perdere tempo ed energie inutilmente, servono Principi fondamentali da conoscere. 

Ed applicare.

Vediamo insieme i Principi portanti di un vero allenamento a casa di successo. E infine un percorso pratico da seguire.

NB - Ricorda che la Disciplina è la base di ogni successo. È il primo principio imprescindibile. In qualsiasi campo e particolarmente quello fisico.

I Principi funzioneranno se tu li farai funzionare, applicandoli giorno dopo giorno. -

INIZIAMO:





1- Il Dimagrimento non è semplice perdita di peso, ma perdita di Massa Grassa. 

Il primo strumento per il Dimagrimento è il Deficit Calorico.

Sorpresa sorpresa.

Da qui non si scappa indipendentemente dall’allenamento o la dieta che sceglierai.

Ora, potresti pensare che se ti alleni bene brucerai molto.
 Iniziamo a chiarire da qui:

l’allenamento brucia tendenzialmente MENO di quello che si pensa.

Perchè  il vero deficit deve cominciare a tavola.

Quindi allenarsi è inutile e basta fare la dieta?  Assolutamente no. 

L’Allenamento serve a fare qualcosa di molto più importante che bruciare: 

fornisce gli stimoli che indirizzano il corpo a perdere Massa Grassa e conservare Massa Magra.

E ti assicuro che questo fa tutta la differenza del mondo. Perché la cosa peggiore che succede alle persone che si mettono a dieta senza allenarsi è perdere acqua, muscolo… e non grasso.

Dieta e Allenamento vanno sempre a braccetto.

Questo ci porta al secondo principio:





2- Un Allenamento intelligente direziona il cibo che mangi verso il muscolo (e non verso il grasso).

Lo stimolo dato dall’allenamento è fondamentale in questo. 

Senza allenamento, possiamo anche fare un’alimentazione sana, ma il cibo ingerito viene sedimentato tra muscolo e grasso nel nostro corpo.

Allenandoci invece, rendiamo i nostri muscoli delle spugne pronte ad assorbire per prime il cibo ingerito. In questo modo impediremo del tutto che si depositi sul nostro adipe.

Ma per arrivare a questo  non basterà “muoversi un po’ ” o fare qualcosa a caso.

Serve innescare stimoli precisi.

Quali?




3- Il problema primario: Esistono solo 2 stimoli efficaci (e a casa ne perdi già uno).

Fare un allenamento davvero efficace a casa non è affatto facile.

Principalmente perché il muscolo e il corpo in generale migliora dopo un allenamento soprattutto grazie a 2 tipi di lavori specifici:

- STIMOLO MECCANICO (O CARICO)

-STIMOLO METABOLICO

Lo stimolo Meccanico è in pratica il peso che sollevi. Più un carico è pesante per le nostre possibilità (senza essere insostenibile) più la risposta del corpo è positiva nel post allenamento. 

Questo vale esattamente allo stesso modo per le donne (e no, non si diventa grosse, anzi al contrario…)

La palestra è fantastica in questo.

Perché
- hai tutti i pesi che vuoi
- nel modo più sicuro
- con macchine che ti guidano anche se non sei bravissimo/a nelle esecuzioni degli esercizi.

A casa invece? 

Beh spesso si hanno solo elastici, pesetti leggeri, cavigliere, e nel migliore dei casi dei manubri (che però non superano i 10-12kg…)

Questa strumentazione non fornisce uno stimolo meccanico sufficiente.

Anche se le donne in questo contesto sono più avvantaggiate.
In quanto, rispetto ad un uomo, sentiranno prima lo stimolo meccanico nonostante i pesi più bassi.

Un ottimo stimolo meccanico a casa lo abbiamo quando iniziamo ad avere attrezzatura come panca, bilanciere, sbarra per trazioni, etc

 In questo caso si potrà fare un lavoro molto più completo e raggiugnere lo stimolo meccanico.

“E quindi Dave? Non c’è niente da fare?”

Rimane un solo un materiale con cui lavorare efficacemente:

Lo stimolo Metabolico.





4- Lo Stimolo Metabolico allenante è la chiave di un programma d’allenamento a casa ben fatto.

Tolto il primo stimolo (i carichi alti), non ci rimane che lavorare con quello Metabolico.

Non è una passeggiata.

Perché richiede impegno e astuzia per raggiungerlo senza massacrarsi inutilmente e perdere tempo a vuoto.

Per capirci, lo stimolo Metabolico è in pratica lo sforzo prolungato. Dove portiamo i nostri muscoli a cedimento o comunque vicini al cedimento.

È maggiormente aerobico di quello meccanico (che è quasi tutto anaerobico).

E perché non è così semplice la faccenda?

Perché  utilizzando bassi carichi, arrivare a cedimento è difficilmente realizzabile. In quanto spesso cede prima la testa del corpo. 

Non basta fare uno un video allenamento a caso, muoversi un po’, e pensare di avere grandi risultati.

Dobbiamo diventare bravi noi a fare le cose giuste. Le poche cose che funzionano.

E serve un percorso studiato e progressivo.

Insomma, abbiamo capito che dobbiamo innescare questo benedetto Stimolo Metabolico. 

Ma come?

Abbiamo degli strumenti a nostra disposizione per farlo:




5- LA SCELTA DEGLI ESERCIZI VINCENTI 

Per prima cosa bisogna saper scegliere gli esercizi più sensati ed efficaci per dimagrimento e ricomposizione corporea.

Per esempio, a casa è importante scegliere esercizi Multi-articolari, ovvero che coinvolgano più catene muscolari:

per farti un esempio  pensa a squat, affondi, stacchi, tirate, e similari. Con tutte le relative varianti.

In questo modo saremo sicuri di fare uno sforzo impegnativo, far girare parecchio il sangue, l’ossigeno, e muovere “più corpo possibile”.

Fare solo Mono-articolari, come Slanci glutei con cavigliere o Bicipiti con manubri, è molto limitante.

Questo è il punto dove sbagliano anche gran parte dei trainer purtroppo.

Dobbiamo prima usare esercizi più importanti, e poi condire il piatto con qualche esercizio più piccolo per completare il lavoro.

Lo Stimolo Metabolico è uno stimolo di resistenza, quindi in linea di principio è meglio iniziare l’allenamento con esercizi più intensi,  per poi scendere gradualmente con la difficoltà.






6- TEMPI DI RECUPERO/ DENSITÀ

Inizia a interiorizzare questo:

Quando ti alleni a casa è TUTTO un a questione di “tempi”.

Non devono esistere tempi morti, e non esiste fare altro mentre di stai allenando.

A casa ci si allena intensi e focalizzati. Altrimenti è inutile.

La gente fa il contrario: allenamenti lunghi, diluiti, poco intensi, pensando “visto che mi sono allenato 1 - 2 ore, ho bruciato tanto”.

Non funziona cosi.

Ed è il motivo per cui il mio approccio d’allenamento è breve-intenso.

Questa la base per uno stimolo metabolico di successo.

Anche a livello psicologico mantenere la concentrazione a casa per tempi prolungati è veramente difficile se non impossibile. Le distrazioni sono troppe e il focus si perde in tempi più brevi.

Bisogna tagliare i tempi e bisogna farlo con logica.

Questo ci porta al prossimo principio.




7- LE SUPERSERIE

Le SuperSerie dovrebbero diventare le tue migliori amiche quando ti alleni a casa.

Cosa vuole dire SuperSerie? 

Che quando hai finito di fare un esercizio, passi a un altro (con pause minime).

Riposi di pochi secondi ti consentiranno rimanere in movimento, mantenendo i battiti alti, l’intensità altissima e il focus d’acciaio.

Oltre che a garantirti gli allenamenti CORTI nei tempi.

Se tra un serie e l’altra ci mettiamo a guardare il cellulare, parlare con qualcuno o anche solo rilassarci, l’efficacia di quella sessione scende inevitabilmente.

Quando una SuperSerie è composta da più di 2 esercizi (3,4,5..) si chiama Circuito.

Per questo spesso i Circuiti sono molto usati in ambiti dimagranti. Sono forti stimoli metabolici.

Tuttavia è bene mantenere la Superserie sui 2-3 esercizi perché è molto più efficaci. 

In quanto ogni muscolo allenato risposa meno e viene sollecitato con maggiore frequenza.



8-  RALLENTARE IL MOVIMENTO: IL TEMPO SOTTO TENSIONE

Quando in palestra usiamo carichi alti, il muscolo deve impegnare molte fibre muscolari, e un grande stimolo nervoso, per spostare il carico.

In pratica applichiamo una forte tensione muscolare.

Per questo risulta così efficace.

A casa abbiamo carichi più bassi, però abbiamo un altro modo per simulare quell’effetto sui muscoli:

dosare la velocità dei movimenti.

Se ti è capitato di fare un esercizio i maniera più lenta, ti sarai senz’altro accorto/a che che è più faticoso.

Questo capita perché, quando rallenti, non essendoci il favore dello slancio e dell’inerzia del movimento, il carico è totalmente a carico dei muscoli. E farlo muovere risulta più impegnativo.

Noi possiamo sfruttare questa caratteristica fisica a nostro favore. 

Infatti, rallentando alcuni movimenti, riusciremo a creare una tensione molto buona, che come conseguenza porterà il muscolo ad essere stimolato come se stesse usando un peso più alto.

Naturalmente questo non va applicato a qualsiasi esercizio. Alcuni esercizi come i Jump Squat o i Burpees per esempio, è giusto che siano esplosivi e rapidi.

Ma, se sapientemente applicato può dare risultati eccezionali, nella metà del tempo.





9 GUARDA ALLA PRESTAZIONE

Se dovessi lasciarti UNA sola cosa da questa guida, sarebbe questa:

L’ALLENAMENTO È UNA PERFORMANCE.

Intendo proprio una performance sportiva, come un atleta.

Anche il semplice allenamento “estetico”.

Performance significa fare la tua migliore prestazione possibile in quel giorno.
 
Significa tenere traccia degli andamenti e cercare di superarsi seduta dopo seduta.

Significa migliorarsi di 1% ogni volta in qualcosa.

O almeno provarci.

E tenere duro.

Non serve cambiare scheda in continuazione. Serve scegliere gli esercizi giusti, e migliorare continuamente i quelli.

Chi vuole cambiare sempre scheda è perché non ha capito ancora l’allenamento:

Il vero allenamento è una performance dove si migliora continuamente la prestazione, negli esercizi che contano.

Si possono variare piccoli dettagli qua e là ogni tanto, certo, ma lo scheletro di un allenamento di qualità rimane sempre intatto.





PASSARE ALL’AZIONE: PRONTI PER APPLICARE?

Abbiamo parlato abbastanza.

Credo che ora tu abbia un bagaglio di strumenti diverso da quando hai iniziato a leggere questa Guida.

Ora, per applicare tutti questi principi in maniera pratica, ho creato un Calendario d’Allenamenti Brevi-Intensi:  30 giorni per  tutto il mese di Dicembre, totalmente gratuito.

Una sorta di Calendario dell’Avvento… FIT :D

Questo ci permetterà anche di arrivare a Gennaio pronti per fare Il Grande Salto di qualità fisico (e non molli e sbrodolati dalle feste).

Seguendo  questo Calendario con noi,  ti accorgerai che bastano veramente pochi minuti al giorno per fare un enorme differenza. 

Ma quando si fanno le cose con logica e scienza, i risultati sono semplicemente visibili.

Iscriviti qui per iniziare subito, è gratuito.
