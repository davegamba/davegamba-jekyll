---
title: "Termini e Condizioni"
permalink: "/tos"
---

### Condizioni di Utilizzo

Le informazioni ed i servizi offerti da questo sito web sono accessibili per via telematica a partire dall'indirizzo: [https://www.davegamba.com/](https://www.davegamba.com/) (di seguito il "Sito") corrispondente alla pagina iniziale (cd. homepage) del Sito.

L'utente prende atto che l'accesso e/o l'utilizzo del Sito e dei servizi da esso offerti, sono subordinati all'accettazione integrale dei termini e delle condizioni di uso qui di seguito stabilite.

Qualora non intenda accettare, il visitatore è invitato a non utilizzare il Sito e a non scaricare alcun materiale dallo stesso. Ulteriori termini e condizioni diversi dalle presenti potranno applicarsi alla prestazione di determinati servizi o vendita di beni o all'uso di altre parti del Sito.

L'utente deve essere maggiorenne, nonché dotato della capacità d'agire necessaria per utilizzare il Sito accettando le presenti Condizioni d'Uso e per assumersi ogni eventuale responsabilità derivante dall'uso del Sito stesso. Ogni diritto sui contenuti del Sito (a titolo esemplificativo testi, immagini, segni distintivi, file audio e video nonché la stessa architettura del Sito) è riservato al Sig. Dave Gamba (di seguito il "Professionista") o ai legittimi titolari degli stessi, ai sensi della normativa nazionale ed internazionale vigente.

I contenuti delle pagine del Sito non possono, né totalmente né in parte, essere copiati, riprodotti, trasferiti, caricati, pubblicati, distribuiti o diffusi in qualsiasi modo senza il preventivo consenso scritto del Professionista, fatta salva la facoltà di riproduzione e comunicazione, nei limiti previsti dagli articoli 65 e seguenti della legge 22 aprile 1941, n. 633, e la possibilità di immagazzinarli nel proprio computer o di stampare estratti delle pagine di questo Sito, unicamente per utilizzo personale.

Qualsiasi forma di link al Sito se inserita da soggetti terzi non deve recare danno all'immagine e alle attività del Professionista. È vietato il "deep linking" ossia l'utilizzo, su siti di soggetti terzi, di parti del Sito o comunque il collegamento diretto alle pagine senza passare per la home page del Sito.

L'eventuale inosservanza delle presenti disposizioni, salvo esplicita autorizzazione scritta, sarà perseguita nelle competenti sedi giudiziarie civili e penali.

Il Professionista non garantisce la continuità di accesso né la corretta visualizzazione, il download o l'utilizzo degli elementi e delle informazioni contenute nelle pagine del Sito, che possono essere impediti, ostacolati o interrotti da fattori o circostanze al di fuori del suo controllo.

I testi, le informazioni, gli altri dati pubblicati o accessibili tramite form all'interno del Sito, hanno esclusivamente scopo informativo e non contrattuale, salvo ove diversamente disposto o previsto ai sensi della vigente normativa.

In nessun caso il Professionista sarà ritenuto responsabile per qualsiasi danno diretto o indiretto, causato dall'utilizzo del Sito, dall'incapacità o impossibilità ad accedervi, dall'affidamento delle notizie in esso contenute o dal loro impiego.

Le informazioni possono essere modificate od aggiornate senza preavviso. Il Professionista può anche migliorare, cambiare o eliminare alcune sezioni di questo sito, senza preavviso.

Nonostante i servizi e/o i contenuti del Sito abbiano una durata indeterminata, il Professionista si riserva il diritto di chiudere, sospendere o interrompere unilateralmente in qualsiasi momento e senza preavviso, la prestazione dei servizi o il Sito in generale.

L'utente prende atto che il Professionista non potrà in nessun caso essere ritenuto responsabile per le informazioni, contenuti, prodotti e servizi offerti o forniti attraverso il Sito da terze persone o entità, ivi comprese quelle con i quali il Sito abbia attivato un link di collegamento, e per qualsiasi altro contenuto, informazione o quant'altro contrario a norme vigenti presenti nella risorsa del terzo collegata all'allegato link. Chi decide di visitare un sito collegato al Sito lo fa a suo rischio, assumendosi l'onere di prendere tutte le misure e cautele necessarie contro virus od altri elementi distruttivi.

Il collegamento con altri siti non implica che il Professionista sponsorizzi o sia affiliato con le entità che effettuano gli eventuali servizi descritti in quei siti.

In nessun modo il Professionista potrà essere ritenuto responsabile dei danni arrecati a terzi a causa dell'erronea, perniciosa e/o non autorizzata utilizzazione dei materiali contenuti nel Sito, ovvero della trasmissione di eventuali virus che infettino le attrezzature informatiche utilizzate dai visitatori del medesimo Sito.

### Termini Legali e Condizioni di Vendita

#### Contratto di Vendita

Il presente contratto (qui di seguito il "Contratto di Vendita" o le "Condizioni di Vendita") contiene e rappresenta le condizioni di vendita tra il Consulente ed i Clienti (come definiti qui di seguito) da applicarsi all'atto dell'acquisto dei Servizi (come definiti qui di seguito).

#### Copyright

Nessuna parte del testo o della grafica di questo sito e dei contenuti dei servizi di consulenza (i "Servizi" come di seguito definiti) può essere riprodotta o trasmessa in qualsiasi forma o con qualsiasi mezzo, elettronico o meccanico, incluso le fotocopie, la trasmissione facsimile, la registrazione, il riadattamento o l'uso di qualsiasi sistema di immagazzinamento e recupero di informazioni, senza il permesso scritto del Dott. Dave Gamba, con sede legale a Milano (MI) e Partita IVA 09230900962.

Ogni singolo documento trattato da/nella consulenza e nei materiali derivanti dai Servizi può contenere altri avvisi di proprietà e informazioni sul copyright relativi a quel singolo documento. Niente qui contenuto può essere inteso come conferimento di qualsivoglia licenza o diritto relativo a qualsiasi copyright del sito davegamba.com o al copyright dei Servizi entrambi del Consulente o di qualsivoglia terza parte. Qualsiasi prodotto, processo o tecnologia in questo sito può essere soggetto ad altri diritti sulla proprietà intellettuale di terzi e non può essere quindi qui dato in licenza.

#### Il Contenuto dei Servizi

I Servizi, raggiungibili dalla seguente sezione del sito davegamba.com (di seguito il "Sito Web" o il "Sito") consistono in servizi di consulenza erogati sotto forma di coaching (qui di seguito il "Coaching") e/o di membership (qui di seguito "MS" ed insieme con il Coaching i "Servizi").

In particolare, i Servizi si compongono di una sessione di consulenza skype (la "Consulenza") e di tutto il materiale digitale descritto in dettaglio nel Sito Web (il "Materiale") messo a disposizione dell'Utente a mezzo download. Il Materiale può essere soggetto ad aggiornamenti e modifiche a cura del Consulente. Non sussiste alcun obbligo a carico del Consulente di informare gli Utenti circa gli aggiornamenti e le modifiche che il Materiale può subire senza limiti di tempo. Ulteriori termini, modalità di erogazioni dei servizi e relativi costi sono indicate sul Sito. I costi sono comprensivi di Iva.

La Consulenza potrà essere svolta dal Consulente e/o da eventuali altri professionisti del settore abilitati che il Consulente avrà cura di designare e mettere a disposizione dell'Utente previa verifica delle adeguate capacità professionali tali da non disattendere le aspettative dei Clienti. La Consulenza potrà avvenire o meno il giorno stesso dell'acquisto da parte dell'Utente, trattandosi di una sessione skype da stabilire previa verifica disponibilità sia dell'Utente che del Consulente. La Consulenza avverrà pertano nel giorno ed all'orario convenuto tra le parti.

La Consulenza presuppone la corretta configurazione del computer dell'Utente e l'installazione di un browser. Costi e oneri del collegamento sono a carico dell'Utente.

L'acquisto dei Servizi consente all'Utente di ricevere informazioni dal Consulente e dal suo staff, quali:
- segnalazioni di problemi di natura tecnica interessanti i Servizi utilizzati dall'Utente (in tal caso, le comunicazioni sono considerate parti integranti del servizio offerto e pertanto non possono essere rifiutate dall'Utente);
- invii di materiale informativo e promozionale su nuove iniziative del Consulente e del suo Staff.

#### Registrazione Utenti e Termini di pagamento

I destinatari dei Servizi sono tutti gli utenti del Sito che decidono di usufruirne, sia privati che professionisti (di seguito al singolare l'"Utente" o al plurale gli "Utenti" oppure il "Cliente" o al plurale i "Clienti"). I Sevizi sono a pagamento. L'Utente è tenuto a pagare la cifra evidenziata sulla relativa sezione del Sito Web all'atto dell'acquisto.

Il Cliente ha diritto di recedere dal presente contratto nei tempi e nei modi stabiliti dal Codice del Consumo entro quattordici (14) giorni dalla richiesta del servizio.

Il Cliente è comunque a conoscenza ed accetta che, in considerazione del fatto che i Servizi offerti sono di carattere personalizzato, il diritto di recesso non potrà essere esercitato una volta che il servizio sia stato reso. Resta salva ed impregiudicata la facoltà del Cliente di recedere dal contratto nel caso in cui il servizio non vada a buon fine per causa imputabile al Consulente.

Il diritto di recesso si esercita con l'invio, entro il termine previsto, di una comunicazione secondo le modalità previste dal D.Lgs. 21 febbraio 2014, n. 21.

Il pagamento attraverso PayPal avverrà mediante reindirizzamento al sito PayPal, dove potranno essere perfezionate le procedure di trasferimento delle somme dovute al Consulente. I dati finanziari del Cliente verranno gestiti direttamente da Paypal e non saranno condivisi con il Consulente.

L'importo complessivo relativo a ciascun Contratto di Vendita verrà addebitato all'atto stesso dell'acquisto. Potrà essere previsto dal Consulente la possibilità di consentire all'Utente l'acquisto dei Servizi a mezzo bonifico bancario comunicando previamente le coordinate bancarie all'Utente. Con l'acquisto dei Servizi, l'Utente dichiara di accettare le presenti Condizioni di Vendita in ogni loro parte.

Il Consulente si impegna a conservare i dati anagrafici con la massima riservatezza e diligenza e garantisce di aver adottato le misure di sicurezza previste dal D.Lgs 196/2003 e successive modifiche. Per le informazioni relative alla raccolta e trattamento dei dati personali, si rinvia all'informativa sulla privacy.

Qualora l'Utente violi il presente regolamento, il Consulente potrà revocare l'iscrizione ad MS con comunicazione scritta, anche via fax o via e-mail. In questo caso non sarà più consentito all'Utente l'accesso ad MS.

#### Regole di Condotta

L'Utente conviene e concorda che qualunque documento e materiale (quali a mero titolo d'esempio, informazioni, dati, software, musiche, suoni, fotografie, video, messaggi ecc.) sia accessibile pubblicamente che trasmesso privatamente, rientra nella sola ed esclusiva responsabilità dei soggetti fisici o giuridici da cui proviene.

L'Utente si impegna ad utilizzare i servizi esclusivamente per scopi leciti, nel rispetto delle norme vigenti, degli usi e consuetudini, delle regole di diligenza, senza ledere diritti di terzi, con particolare riguardo alle norme di protezione dei dati, alle leggi in materia di protezione della proprietà intellettuale e industriale ed alla normativa in materia di telecomunicazioni.

#### Diritti di Proprietà

Il Materiale e tutti i contenuti dei Servizi sono di proprietà esclusiva del Consulente e sono protetti dalle norme in materia di diritti di proprietà intellettuale.

L'Utente prende atto che l'utilizzo di materiale protetto da diritto d'autore è permesso esclusivamente per uso privato e non può essere riprodotto o archiviato per fini commerciali. In nessun caso l'accesso al Sito autorizza l'uso dei marchi e dei logo contenuti.

L'Utente concorda e riconosce che tutti i contenuti (software, immagini, grafica, fotografie, musica, suono, video, testi, dati ecc.) della corrispondenza promozionale presentatagli attraverso il servizio web mail/newsletter, sono protetti dalle norme vigenti in materia di diritti d'autore, marchi di fabbrica, marchi del servizio, brevetti o altri diritti proprietari e leggi.

#### Modifiche alle Condizioni di Vendita

Qualora si renda necessario per la corretta esecuzione del servizio, il Consulente si riserva il diritto di modificare le condizioni d'utilizzo dandone comunicazione all'Utente prima che lo stesso utilizzi il servizio richiedendo l'accettazione delle nuove condizioni.

#### Obblighi del Consulente

Il Consulente si impegna a prestare la propria opera usando la diligenza richiesta dalla natura dell'attività esercitata, dalle leggi e dalle norme deontologiche della professione.

Il Consulente, ai sensi dell'art. 2235 del c.c., trattiene l'eventuale la documentazione fornita dal Cliente per il tempo strettamente necessario all'espletamento dell'incarico, salvo diversi accordi con il Cliente.

Il Consulente si impegna a rispettare il segreto professionale non divulgando fatti o informazioni di cui è venuto a conoscenza in relazione all'espletamento dell'incarico; né degli stessi può fare uso, sia nel proprio che nell'altrui interesse, curando e vigilando che anche i collaboratori ed eventuali dipendenti mantengano lo stesso segreto professionale.

#### Obblighi del Cliente

Il Cliente ha l'obbligo di far pervenire tempestivamente presso il Consulente – a mezzo messaggio di posta elettronica al seguente indirizzo: [info@davegamba.com](mailto:info@davegamba.com) (o presso altri eventuali indirizzi elettronici che il Consulente avrà premura di comunicargli) – la documentazione necessaria all'espletamento della Consulenza.

La consegna della documentazione occorrente alla prestazione professionale non sarà oggetto di sollecito o ritiro da parte dei Consulenti, che, pertanto, declinano ogni responsabilità per mancata o tardiva esecuzione del mandato dovuta al ritardo, incuria o inerzia da parte del Cliente.

Il Cliente deve collaborare con il Consulente ai fini dell'espletamento della Consulenza consentendo allo stesso ogni attività di accesso e controllo dei dati necessari per l'espletamento della Consulenza.

Il Cliente ha l'obbligo di informare tempestivamente il Consulente su qualsivoglia variazione che abbia inerenza alla Consulenza.

#### Limitazione di responsabilità

La Consulenza sopra individuata sarà resa nell'ambito di un rapporto di lavoro autonomo e, quindi, senza vincolo di subordinazione.

Di conseguenza, la Consulenza e le conseguenti passività sono soggette alla disciplina introdotta dall'art. 2236 del codice civile italiano. A questo proposito, è espressamente inteso che il limite massimo per la responsabilità professionale del Consulente (inclusi eventuali soci, dipendenti, consulenti e sub-contraenti) per eventuali danni causati nello svolgimento del compito sarà pari all'ammontare dei corrispettivi per la Consulenza ordinaria corrisposti al Consulente in forza di tali Condizioni di Vendita, salvo i casi di dolo e colpa grave.

Ai fini del corretto svolgimento dei Servizi, è essenziale che le informazioni acquisite dal Consulente non siano comunicate in modo fraudolento, od occultate o distorte per negligenza o in modo deliberato.

Di conseguenza, qualora il Cliente o i suoi eventuali consulenti subiscano qualsivoglia perdita che sarebbe potuta essere evitata nel caso in cui le informazioni non fossero state fraudolentemente, deliberatamente o negligentemente comunicate, occultate o distorte, è sin d'ora esplicitamente pattuito che il Consulente sia sollevato da qualsiasi responsabilità (e/o passività) che potesse emergere nei confronti del Cliente.

Il Consulente dichiara sin d'ora che, per quanto concerne eventuali responsabilità derivanti da inadempimenti extra-contrattuali, i propri consulenti e sub-contraenti sono coperti dalla medesima clausola di limitazione di responsabilità qui prevista per il Consulente.


Previa comunicazione sul Sito, il Consulente si riserva il diritto di interrompere, modificare, e/o sospendere, in parte o in toto, l'accesso ai Servizi. È espressamente esclusa qualsivoglia garanzia esplicita e/o implicita a carico del Consulente.

Il Consulente non è altresì responsabile di danni, pretese o perdite, dirette o indirette, derivanti all'Utente per il mancato e/o difettoso funzionamento delle apparecchiature elettroniche dell'Utente stesso o di terzi, inclusi gli internet service provider, di collegamenti telefonici e/o telematici non gestiti dal Consulente o dal suo staff.

Il Consulente non potrà essere ritenuto inadempiente né responsabile dei danni derivanti dalla mancata prestazione dei Servizi per cause al di fuori dell'ambito del proprio controllo, quali, a titolo meramente esemplificativo: mancanza di energia, mal funzionamento dei software (es. Skype) installati dall'Utente, azioni di altri Utenti che hanno accesso alla rete, incendi, disastri naturali ecc. Tuttavia, in caso di malfunzionamento tangibile ed inequivocabile, riconosciuto dagli Utenti, riconducibile ad esempio ai software, il Consulente si farà carico di ripristinare la sessione formativa in un altro momento, concordandolo con l'Utente, oppure provvederà al rimborso della cifra pagata.

Il Consulente non è responsabile di insoddisfazioni relative all'efficacia didattica e/o di omissioni o errori dei dati relativi ai progetti formativi pubblicati sul sito, qualora questi siano imputabili a cause estranee alla sua sfera di controllo.

#### Manleva

Il Cliente si impegna a tenere indenne il Consulente (inclusi suoi eventuali soci, dipendenti, consulenti e sub-contraenti), o comunque a risarcire i danni e a rimborsare le spese (comprensive degli interessi e dei costi sostenuti), che quest'ultimo (inclusi suoi soci, dipendenti, consulenti c sub-contraenti) dovesse sostenere in conseguenza di azioni, giudiziali o stragiudiziali, da parte di terzi nei loro confronti in relazione ai servizi di cui al presente incarico, fatta eccezione per le ipotesi di dolo o di colpa grave.

Il Cliente, inoltre, manleva espressamente il Consulente da ogni responsabilità professionale conseguente ai servizi resi sulla base di documenti e/o informazioni di cui l'invalidità e/o inesattezze devono essere successivamente determinati.

#### Comunicazioni

Qualsiasi comunicazione tra le parti dovrà avvenire per scritto sia per posta ordinaria che per posta elettronica, salvo indicazioni diverse. Le comunicazioni al Consulente andranno indirizzate a mezzo email all'indirizzo [info@davegamba.com](mailto:info@davegamba.com).

#### Giurisdizione e Varie

Le presenti Condizioni di Vendita sono regolate dalla legge italiana. Tutte le modifiche portate al seguente contratto dovranno essere effettuate per iscritto.

Qualsiasi controversia dovesse insorgere in merito all'interpretazione, esecuzione, validità o efficacia del presente contratto sarà di competenza esclusiva del Foro di Milano.