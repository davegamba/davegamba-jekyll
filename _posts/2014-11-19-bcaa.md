---
layout: post
title: "BCAA: 10 BENEFICI DEGLI AMINOACIDI RAMIFICATI"
date: 2014-11-19 13:10
author: davegamba
comments: true
image: 2014-11-19-bcaa.jpg
categories: [Alimentazione, Aminoacidi, autoimmune, benessere, Dimagrire, Dimagrire, Massa muscolare, perdere peso, problemi digestivi, ramificati]
---

Questo è un tema che mi sta particolarmente a cuore.

Perchè i BCAA non sono integratori come gli altri.

Si distinguono nettamente per la loro importanza e la qualità dei loro effetti.

**I BCAA sono Aminoacidi Essenziali Ramificati** (gli aminoacidi sono i "mattoni" di cui son fatte le proteine, le quali sono i "mattoni" che costituiscono i muscoli e i tessuti del nostro corpo).

Come tutti sanno, alcuni Aminoacidi sono essenziali, ovvero il corpo non può sintetizzarli e dobbiamo necessariamente ingerirli col cibo.

Con BCAA per la precisione ci si riferisce a **3 specifici Aminoacidi dei 9 essenziali**, che risultano essere i 3 più importanti per salute e tessuti: **Valina, Leucina e Isoleucina**.

Si trovano in genere in cibi proteici come carni rosse, uova e selvaggina e salmone, e possono essere presi in aggiunta con integratori.

Il che è particolarmente utile per atleti e chiunque abbia un obiettivo fisico, come vedremo, in quanto bypassano il fegato e l'intestino ed entrano direttamente nel circolo sanguigno, e sono utilissimi se presi pre-allenamento (come suggerisco sempre io) per recuperare al massimo e ottimizzare l'allenamento stesso.

Vediamo dunque perché li consiglio spesso e quali sono le ricerche di oggi a riguardo.

I VANTAGGI DEI BCAA
-------------------

*	**I BCAA riparano i tessuti più velocemente.**
	Questo è importante per chi è interessato allo sviluppo della massa muscolare, e che spesso si riempie di integratori meno validi e di peggiore qualità. Spesso mi viene chiesto se i BCAA sono necessari se già si prendono le proteine in polvere post allenamento, o se comunque si consuma subito un pasto. **La risposta è si, sono utili e molto.** In quanto è proprio grazie a loro che la sintesi proteica può "scattare" e iniziare. Infatti...

*	**I BCAA stimolano la sintesi proteica creando "percorsi" fisiologici ideali perché possa iniziare.**
*	**I BCAA servono anche per la salute, non solo per i muscoli.**
	Gli scienziati stanno dedicando diverse ricerche per studiare gli effetti dei BCAA anche su individui sedentari, non solo atleti. Finora è venuto fuori che sono coadiuvanti per la protezione del fegato, in particolari per pazienti con problemi di cirrosi attuali o precedenti. Inoltre si stanno svolgendo numerosi studi in cui vengono abbinati BCAA ai pasti normali delle persone diabetiche e i risultati sono sorprendenti.
*	**I BCAA favoriscono la Massa Magra e il Dimagrimento.**
	Lo stesso discorso vale per l'ottima perdita di peso in soggetti obesi, sempre aggiungendo Aminoacidi Ramificati ai propri pasti. **In generale chiunque assumaBCAA va incontro a una diminuzione di possibilità di essere sovrappeso**.
*	**I BCAA aiutano FORTEMENTE le persone con problemi di Resistenza Insulinica.**
*	**I BCAA sono indicatori di salute e longevità.**
	In parole povere, si è notato che anziani in forma e longevi possiedono una maggiore quantità di questi aminoacidi nei propri tessuti, mentre la mancanza di BCAA in circolo è collegato a un invecchiamento maggiore dei tessuti. **PS.** La Leucina, uno dei 3 Ramificati, sembra essere l'aminoacido che muscolarmente fa la differenza tra un "giovane" e un 'anziano'. Averne sempre in abbondanza colma quel gap che si va a creare negli anni.
*	**I BCAA prenvengono il dolore post allenamento (DOMS).**
	**Infatti prenderli prima o/durante l'allenamento influisce sul recupero e sull'infiammazione muscolare causata dall'allenamento**.
	Molte persone PENSANO che il dolore post allenamento sia sempre positivo, perché significa che si è "lavorato bene". **In questo sito cerco di mostrare spesso come non sia cosi.** Un leggero indolenzimento è sano, ma un forte dolore post allenamento significa fondamentalmente infiammazione. Quindi il corpo dovrà mettere in atto numerosi processi di guarigioni per ripararsi, con conseguente percezione di stress da prete del sistema ormonale.
	Questa diminuzione del dolore si traduce nella pratica con un miglior recupero dopo l'allenamento (fondamentale per massa muscolare e performance atletica), che ci porta direttamente al prossimo punto.
*	**I BCAA ti fanno recuperare più velocemente.**
	Infatti recuperare bene da un allenamento è fondamentale, qualsiasi sia il tuo obiettivo. I BCAA pre allenamento prevengono la distruzione muscolare (catabolismo) rimpiazzando subito gli aminoacidi che verrano 'spesi' in fase di allenamento intenso. **Avere abbondanti BCAA nel sangue durante lo sforzo permetterà ai muscoli di essere riparati subito ed evitare danni eccessivi.** Non devo sottolineare io che un miglior recupero significa una migliore capacità di allenarsi bene, con qualità, maggiore frequenza e con maggiore intensità. **PS:** questo è interessante anche per quelle persone infortunate che non possono allenarsi, per prevenire e limitare la perdita di muscolo durante il periodo di fermo.
*	**I BCAA ottimizzano la risposta ormonale anabolica.**
	Dal momento che i BCAA prevengono dal catabolismo, è facile capire che favoriscono tutti i processi anabolici di conseguenza. È interessante notare come buone quantità di questi aminoacidi **stimolino il rilascio di seratonina** (che ti fa sentire bene e di buon umore) oltre a prevenire un eccesso di stress, Cortisolo e tutti gli altri ormoni catabolici.
*	**I BCAA forniscono energia di alta qualità.**
	Forse uno degli aspetti più nuovi e inaspettati dei ramificati è proprio il loro potere di fornire energia di maggiore qualità, **in particolare negli sport di resistenza**. Infatti un altro studio brasiliano (vedi sempre biblio) ha mostrato come assumere BCAA pre allenamento stimoli l'utilizzo di grassi come carburante da parte del corpo, oltre che rilasciare molta energia durante la loro scomposizione.

### GLI EFFETTI COLLATERALI DEI BCAA

Nessuno. Non è stato riscontrato nessuno a nessun dosaggio (anche molto alti), in quanto sono aminoacidi che si trovano normalmente nei cibi classici e peraltro sono tra i più 'leggeri' da metabolizzare dal momento che non passano dal fegato.

QUANTO E COME
-------------

Come quantità suggerisco la la dose standard consigliata da tutti di **1gr di BCAA ogni 10 kg di peso corporeo al giorno**, prima dell'allenamento. Questa quantità si può raddoppiare in chi si allena per la Massa muscolare (in questo caso suggerisco metà dose pre allenamento e metà dose post)

CONCLUSIONE
-----------

Uno dei modi più semplici per ottimizzare al massimo la propria alimentazione e allenamento è senz'altro prendere confidenza con gli Aminoacidi Ramificati. Se integrati alla propria alimentazione ricca di proteine varie, da Pesce, carni e Uova di qualità (possibilmente bio) forniscono una spinta anabolica, muscolare, rinforzante e dimagrante notevole per migliorare il proprio fisico.

### BIBLIOGRAFIA

*	Valerio, A., D'antona, G., et al. BCAAs, Mitochondrial Biogenesis, and Healthspan: An Evolutionary Perspective. Aging. May 2011.
*	Da Luz, Claudia, Nicastro, H., et al. Potential Therapeutic Effects of BCAA Supplementation on Resistance Exercise-Based Muscle Damage in Humans. Journal of the International Society of Sports Nutrition.
*	Sharp, C., Pearson, D. Amino Acid Supplements and Recovery from High-Intensity Resistance Training. Journal of Strength and Conditioning Research. 2010. 24(4), 1125-1130.
*	Ipoglou, T., King, R., Polman, R., Zanker, C. Daily L-Leucine Supplementation in Novice Trainees During a 12-Week Weight Training Program. International Journal of Sports Physiology and Performance. 2011.
*	Jourdan, C., et al. Body Fat Free Mass is Associated with the Serum Metabolite Profile in A Population Based Study. 2012
*	Lustgarten, M., et al. Serum Predictors of Percent Lean Mass in Young Adults. Journal of Strength and Conditioning Research. 2013.
*	Sowers, Starkie. A Primer on Branched Chain Amino Acids. Huntington College of Health Sciences. 2009. Su [http://www.hchs.edu/literature/BCAA.pdf](http://www.hchs.edu/literature/BCAA.pdf)
*	Rondanelli, M., Opizzi, A., Antoniello, N., Boschi, F., Iadarola, P., Pasini, E. Effetti Effect of Essential Amino Acid Supplementation on Quality of Life, Amino Acid Profile and Strength in Institutionalized Elderly Patients. Clinical Nutrition. 2011.
*	Shah, S., Crosslin, D., et al. BCAA Levels are Associated with Improvement in Insulin Resistance with Weight Loss. Diabetologia. February 2012. 55(2), 321-330.
*	Hayaishi, S., Chung, H., et al. Oral BCAA Granules Reduce the Incidence of Hepatocellular Carcinoma and Improve Event-Free Survival in Patients with Liver Cirrhosis. Digestive Diseases. 2011.
*	Walker, D., Dickinson, J., et al. Exercise, Amino Acids, and Aging in the Control of Human Muscle Protein Synthesis. Medicine and Science in Sports and Exercise. May 2011. Published Ahead of Print.
*	Ra, S., et al. Additional Effects of Taurine on the Benefits of BCAA Intake for the Delayed-Onset Muscle Soreness and Muscle Damage Induced by High-Intensity Eccentric Exercise. Advances in Experimental Medicine and Biology. 2013.
*	Shimomura, Y., et al. Branched-Chain amino acid Supplementation Before Squat Exercise and Delayed-Onset Muscle Soreness. International Journal of Sport Nutrition and Exercise Metabolism. 2010.