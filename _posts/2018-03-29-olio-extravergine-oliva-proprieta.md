---
layout: post
title: "OLIO EXTRAVERGINE DI OLIVA: PROPRIETÀ E COME SCEGLIERE"
date: 2018-03-29 08:14
author:
  - davegamba
  - veronicaprocopio
comments: true
image: 2018-03-29-olio-extravergine-oliva-proprieta.jpg
categories: [Alimentazione]
tags: [Olio di Oliva]
---
Oggi parleremo di un argomento che tocca intimamente la nostra italianità: **l'Olio Extravergine d'Oliva**. Uno dei protagonisti indiscussi della Dieta Mediterranea.

Qui vedremo insieme e analizzeremo **PERCHÉ** l'Olio d'Oliva è così prezioso, ponendo l'accento sulle sue caratteristiche anche più nascoste, e infine **QUALE** tipologia è meglio acquistare per sfruttarlo a pieno.

Iniziamo con qualche dato tecnico.

Come Si Fa L'Olio Extravergine
------------------------------

{% include file-image.html src="2018-03-29-olio-extravergine-oliva-proprieta-1.jpg" title="Olive" %}

**L'Olio Extravergine d'Oliva è prodotto tramite estrazione** dalle Olive. (ma dai!)

**Le Olive sono il frutto dell'Olivo** (Olea europea), pianta tipica del bacino Mediterraneo e particolarmente diffusa tra Italia, Spagna, Grecia e Tunisia, che sono i maggiori produttori a livello mondiale.

Sono presenti molteplici specie della pianta, i cui frutti differiscono per forma, colore, periodo di maturazione, dimensione e destinazione alimentare.

Infatti, **alcune varietà sono riservate alla produzione di olio, mentre altre sono destinate al consumo durante i pasti.**

Le prime sono maggiormente ricche di lipidi, mentre le seconde sono generalmente più grandi e più facilmente digeribili.

**Possiamo anche distinguere le olive verdi, che sono più acerbe, dalle olive nere, che rappresentano la fase in cui si completa la maturazione.**

L'Oliva è un frutto piccolo, ricco di preziosi Macronutrienti. Su circa **100 grammi di olive verdi** da tavola possiamo trovare:

*   14 g di lipidi energetici (i Grassi);
*   1,5 g di Proteine;
*   4 g di Carboidrati.

Rilevabile è anche la presenza di fitosteroli, vitamine liposolubili (vit. E, vit. F e precursori della vit. A) e polifenoli che hanno un'interessante azione antiossidante. Infine, a completare il quadro nutrizionale abbiamo la niacina (vit. PP), ferro e potassio.

Ti sottolineo uno studio pubblicato sul NEJM che tratta la Dieta Mediterranea e i suoi effetti positivi nella **prevenzione delle malattie cardiovascolari.** [http://www.nejm.org/doi/full/10.1056/NEJMoa1200303](http://www.nejm.org/doi/full/10.1056/NEJMoa1200303#t=abstract)

I trigliceridi (grassi) presenti nelle olive sono principalmente acidi grassi monoinsaturi (60-80% acido grasso oleico della famiglia degli Omega-9), e secondariamente acidi grassi polinsaturi (Omega-3 e Omega-6, noti come vitamina F) e saturi.

**Aspetta aspetta, cosa significa monoinsaturo, polinsaturo e saturo?**
**Non ti preoccupare, se ti interessa approfndire trovi tutto spiegato meglio nel mio [Articolo completo sui Grassi qui.]({% post_url 2013-11-30-grassi %})**

E oltre a i grassi, cosa contiene??
-----------------------------------

Come accennato prima le olive presentano i **polifenoli**. Queste molecole sono degli **antiossidanti naturali** presenti nelle piante che possono esercitare una straordinaria funzione protettiva nei confronti dei radicali liberi così dannosi per la salute.

{% include file-image.html src="2018-03-29-olio-extravergine-oliva-proprieta-2.jpg" title="Olio" %}

**I polifenoli** (in particolare l'oleuropeina), oltre all'azione antiossidante hanno proprietà **cardioprotettive e anti**nfiammatorie. Essi si trovano principalmente nel frutto e nelle foglie della pianta e sono sicuramente uno dei principi bioattivi che rendono le olive uno degli alimenti nutraceutici fondamentali della Dieta Mediterranea.

**L'oleuropeina** è responsabile del tipico sapore amarognolo delle olive. Ciò rende necessario un processo di _deamarizzazione_ delle olive destinate al consumo alimentare. Tradizionalmente questa procedura veniva fatta lasciando in sospensione le olive nel ranno (una miscela di calce viva e cenere).

**A livello industriale, invece, la deamarizzazione viene fatta utilizzando una soluzione di soda caustica** per velocizzare questa fase di lavorazione. La soda caustica penetra nella polpa del frutto e oltre a eliminare il principio amarognolo disorganizza tutto quello che è l'assetto cellulare dell'oliva, andando ad alterare la struttura dei principali macronutrienti ed impoverendone, conseguentemente, il profilo nutrizionale.

Successivamente, **le olive vengono sottoposte a numerosi lavaggi con lo scopo di eliminare il residuo di soda caustica**.

### Sfortunatamente questo passaggio non compensa il danno causato dall'utilizzo della soda caustica.

In cosa differiscono invece le olive biologiche?
------------------------------------------------

**Le olive biologiche,** oltre ad essere coltivate senza l'utilizzo di sostanze chimiche che possono essere dannose per il consumatore, **vengono sottoposte al processo di deamarizzazione con procedure alternative**, che non prevedono l'utilizzo della _soda caustica_, ma di sostanze più naturali

_(come lavaggi prolungati in acqua e salamoia)._

Ciò salvaguarda nettamente l'integrità dell'oliva dal punto di vista nutrizionale, rendendo questo frutto prezioso per il suo contenuto non soltanto lipidico, ma anche per l'apporto in proteine, fibre e sali minerali. **Pertanto, è sicuramente preferibile consumare olive biologiche per beneficiare pienamente di tutti i macronutrienti presenti nelle olive.**

### Invece, per quanto riguarda l'olio d'oliva?

Qualsiasi consumatore sa che esistono **vari tipi d'olio d'oliva**, quali l'olio extravergine, l'olio vergine, etc.

**Intuitivamente tutti sanno che l'olio extravergine è da preferirsi rispetto alle altre varietà, ma quanti sanno spiegare il perché? Vediamolo.**

L'olio d'oliva si presenta in numerose tipologie, che rispecchiano le diverse varietà delle olive. Infatti, la qualità dell'olio dipende da numerosi parametri quali: freschezza, maturazione ed integrità del frutto. Inoltre, notabili sono anche i metodi di estrazione e raffinazione, che ne determinano conseguentemente il livello di acidità.

La legge dello Stato Italiano utilizza il grado di acidità come unico parametro per denominare qualitativamente l'olio d'oliva.

Cosa si intende con grado d'acidità?
-------------------------------------

Come detto in precedenza, la quasi totalità della componente lipidica delle olive è costituita da trigliceridi. I trigliceridi sono costituiti da una molecola di glicerina a cui sono legate due molecole di acidi grassi. Tuttavia, alcuni acidi grassi possono trovarsi liberi, staccati dalla glicerina, andando a costituire il grado d'acidità. In base a questo parametro, l'olio d'oliva è diviso in:

*   _**Olio Extravergine d'oliva**_
*   _**Olio Vergine d'oliva**_
*   _**Olio d'oliva**_
*   _**Olio di Sansa di oliva**_

{% include file-image.html src="2018-03-29-olio-extravergine-oliva-proprieta-3.jpg" title="Olive" %}

**L'olio Extravergine d'oliva ha un grado di acidità massimo consentito pari allo 0,8%.** Ciò significa che su 100 g di olio è concessa al massimo la presenza di 0,8 g di acido oleico libero.

Per ottenere l'olio EVO vengono usate metodiche meccaniche a freddo, nelle quali è tollerato l'utilizzo del calore fino a una temperatura che non deve essere superiore ai 27° C. Questo procedimento è definito **spremitura a freddo.**

In Italia è stata creata **la carta d'identità dell'olio EVO**, una banca dati che consente di mappare l'origine di produzione di ogni bottiglia. [http://www.guidaolio.it/pagina/vista/33](http://www.guidaolio.it/pagina/vista/33)

> Se l'olio EVO aumenta il proprio grado d'acidità, ad esempio a causa dell'invecchiamento, passa nella denominazione "olio vergine".

Questo può accadere quando si verifica un eccesso di produzione rispetto alla richiesta del mercato e una buona parte del prodotto resta invenduto.

Poiché il passaggio alla denominazione olio vergine costituisce una perdita di prestigio e, quindi, di guadagno da parte delle aziende, in molti casi l'olio viene _**rettificato**_, ossia sottoposto ad una procedura chimica che abbassa il livello di acidità facendolo tornare nella soglia di legge per l'olio EVO.

**Tecnicamente, l'olio così ottenuto dovrebbe essere denominato "olio EVO rettificato".** Tuttavia, _non essendo obbligatoria_ la segnalazione dell'anno di produzione, molte aziende _omettono di aver fatto ricorso al procedimento di rettifica._

> Per quanto riguarda l'Olio Biologico, invece, la rettifica è sempre VIETATA!

{% include file-image.html src="2018-03-29-olio-extravergine-oliva-proprieta-4.jpg" title="Olio" %}

**L'olio Vergine d'Oliva ha un grado di acidità massimo consentito pari allo 2%.**

In questa denominazione potrebbero rientrare un olio _EVO invecchiato_ oppure un olio giovane particolarmente acido.

**L'Olio d'Oliva semplice** è una miscela composta da oli che hanno subito un processo di raffinazione e oli che sono stati ottenuti direttamente dalle olive. **Il grado d'acidità massimo deve essere dell'1%.**

L'olio raffinato viene estratto dalla pasta d'oliva che avanza dopo l'estrazione degli oli vergini.

[http://www.bda-ieo.it/wordpress/?page..._id=96](http://www.bda-ieo.it/wordpress/?page_id=96)

**L'estrazione avviene solitamente con solventi chimici e a caldo**, oppure dalla rettificazione di oli non commestibili (oli lampanati).

Poiché per legge non è garantita una quota minima di oli vergini nella miscela, in genere essi sono presenti in frazioni molto basse, **rendendo questo prodotto dannoso per la salute.**

#### Ma perché è cosi importante "a freddo" o "a caldo"?

**Trattare l'olio con il calore è altamente sconsigliabile**, in quanto causa la separazione della glicerina da parte degli acidi grassi e la sua degradazione, con produzione di sostanze tossiche, quali l'acroleina, che è molto dannosa per il fegato e l'apparato respiratorio.

Si pensi che questa sostanza si rileva nel fumo delle sigarette e viene utilizzata in forma concentrata _come lacrimogeno!_

**_NB L'acroleina viene prodotta anche durante la friggitura quando si supera il punto di fumo dell'olio._**

**L'Olio di Sansa d'Oliva è una miscela ottenuta da oli derivanti dalla sansa e da oli ottenuti dalle olive**.

La sansa è il residuo della macinazione e torchiatura delle olive, e viene sottoposta a solventi chimici e al calore per poterne ottenere l'olio.

Si tratta di un prodotto di **scarsissima qualità**, oltre che dannoso per la salute.

In conclusione
--------------

L'olio EVO, l'Extravergine di Olica,  è da preferirsi a qualsiasi altra tipologia, ma accertatevi sempre che sia stato ottenuto da spremitura a freddo e verificatene la provenienza.

_**Attenti alle frodi commerciali e agli oli rettificati!**_

Non solo.

Abbiamo anche visto che la coltivazione delle **olive biologiche avviene senza sostanze chimiche ed è proibito il processo di rettifica. Quindi...**

> l'Olio EVO ottenuto da olive bio è la scelta migliore in termini salutistici.

Una scelta quasi obbligata, oserei dire.
Per un alimento cosi importante che consumiamo con tale frequenza, è che haun vero prorpio effetto da elisir sulla nostra salute.

_**Ah, memo finale**_
Anche se scegliete l'olio migliore da un punto di vista qualitativo, prestate attenzione alle **modalità di cottura** che potrebbero alterarne le proprietà organolettiche.

Utilizzatelo quando possibile **soprattutto a crudo** per condire.
