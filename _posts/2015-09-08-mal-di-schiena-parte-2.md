---
layout: post
title: "RIMEDI PER IL MAL DI SCHIENA: PARTE 2"
date: 2015-09-08 16:05
author: tommasominafra
comments: true
image: 2015-09-08-mal-di-schiena-parte-2.jpg
categories: [Allenamento, Benessere]
tags: [Corpo Libero, Collagene, Cura, Dolore, Fisioterapista, Lombare, Mal di Schiena, Schiena]
---

PERCHÉ VORREI PARLARVI DEL MAL DI SCHIENA
=========================================

Perchè il mal di Schiena (dolore lombare) è il problema che riscontro più frequentemente nei miei pazienti. Questa mia affermazione è supportata dalle più recenti indagini epidemiologiche che affermano:

> "il dolore lombare nella gran parte dei paesi industrializzati è la principale causa di limitazioni delle attività e di assenza sul posto di lavoro"

Oggigiorno quasi tutte le tipologie di persone, anche sane, vengono colpite prima o poi da un episodio di dolore lombare (o più episodi) senza distinzione di sesso, età e ceto sociale.

**Sottolineo sane, perché frequentemente questo disturbo ha un decorso benigno che si risolve nel giro di 2-3 settimane**.

Inoltre, il Mal di Schiena ha cause **multifattoriali**, non è quindi corretto attribuire il dolore ad una singolo fattore o evento.

Le linee guida recenti per la gestione e il trattamento lombare elencano una serie di fattori di rischio che possono causare l'insorgenza del dolore lombare.

Tra le principali cause vi sono:

### _Obesità Sedentarietà (soprattutto la seduta) Fumo Stress Patterns di movimento sbagliati Disagio sociale_

COASA FARE IN CASO DI DOLORE?
=============================

Il dolore può essere più o meno intenso, localizzato o diffuso, e limitare tutte le direzioni di movimento oppure solo una in particolare (ad esempio flessione in avanti); questo perché le disfunzioni del movimento possono colpire diverse strutture anatomiche.

**Inoltre, è bene NON rimanere fermi.** Cercate invece di fare spesso (ogni 30 minuti) dei piccoli movimenti.

Se il dolore è molto intenso aiutatevi con antidolorifici **per massimo 2/3 giorni**.

Spesso il movimento, anche leggero, è la miglior cura del mal di schiena, soprattutto in quelle persone che passano **molte ore della loro quotidianità sedute**, come ne ha parlato ampiamente Dave [in questo articolo]({% post_url 2015-04-15-maldischiena %}).

Non bisogna sottovalutare il dolore notturno persistente, incessante (che non migliora cambiando posizione) e che non risponde ai normali antidolorifici.

In questo caso è bene rivolgersi a un medico.

Quando la sintomatologia dolorosa comincia a regredire, prima di riprendere le attività sportive e di vita quotidiana è consigliabile rivolgersi al vostro fisioterapista di fiducia, che sarà in grado di valutare il vostro caso ed elaborare un programma terapeutico e riabilitativo personalizzato.

COSA PUÒ FARE CONCRETAMENTE IL FISIOTERAPISTA?
===============================================

Le evidenze riportate nelle linea guida per la gestione ed il trattamento del dolore lombare suggeriscono l'utilizzo delle

> clinical prediction rules per il processo di decision making.

In altre parole, il Fisioterapista dopo un'attenta valutazione potrà inserire il paziente in tre diversi gruppi:

1.	_**Terapia manuale**_: il paziente necessita in primis di un trattamento manuale.
2.	_**Stabilizzazione**_: prevede l'elaborazione di un programma di stabilizzazione attiva muscolare che evita posizioni che possono aggravare l'instabilità articolare.
3.	_**Gruppo esercizi specifici:**_ il fisioterapista prescrive esercizi specifici e personali adatti per la risoluzione della disfunzione del movimento.

Una volta risolta la disfunzione è possibile rivolgersi a un Personal Trainer qualificato che possa guidarvi verso il raggiungimento dei vostri obiettivi fisici senza arrecare danni.

Questo articolo segue dalla [prima parte riguardo il Mal di Schiena qui)]({% post_url 2015-04-15-maldischiena %}

### BIBLIOGRAFIA

1.	Kent PM, Keating JL. _The epidemiology of low back pain in primary care._ Chiropr Osteopat. 2005;13:13. [http://dx.doi.org/10.1186/1746-1340-13-13](http://dx.doi.org/10.1186/1746-1340-13-13).
2.	Steenstra IA, Verbeek JH, Heymans MW, Bongers PM. _Prognostic factors for duration of sick_ _leave in patients sick listed with acute low back pain: a systematic review of the literature._ Occup Environ Med. 2005;62:851-60.
3.	Thelin A, Holmberg S, Thelin N. _Functioning in neck and low back pain from a 12-year_ _perspective: a prospective population-based study._ J Rehabil Med. 2008;40:555-61.
4.	Delitto A., George S.Z., Van Dillen L., Whitman J.M., Sowa G.,Shekelle P., Denninger T. R., Godges J. J. Low Back Pain._Clinical Practice Guidelines Linked to the International Classification_ _of Functioning, Disability, and Health from the Orthopaedic Section of the American Physical_ _Therapy Association._ J Orthop Sports Phys Ther. 2012;42(4):A1-A57.