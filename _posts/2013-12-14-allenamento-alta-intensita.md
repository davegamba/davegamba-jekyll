---
layout: post
title: ALLENAMENTO ALTA INTENSITÀ
date: 2013-12-14 01:52
author: davegamba
comments: true
image: 2013-12-14-allenamento-alta-intensita.jpg
categories: [Allenamento]
tags: [Alta Intesità]
---

IL MIO STILE D'ALLENAMENTO
--------------------------

### BREVE + INTENSO = POTENTE

Se hai letto un po' il mio blog, forse avrai intuito che sono un tipo a cui piace **l'Alta Intensità**.

Ovvero un allenamento **molto Breve e Intenso**.

Di quelli dove dare il massimo nel minor tempo possibile.

**L'Alta Intensità** si differenzia rispetto al classico (e spesso applicato male) allenamento ad **Alto Volume**.

Ovvero costituito da molte Serie e molte Ripetizioni. Il creatore del metodo ad Alta Intensità fu in origine il grande bodybuilder **Mike Metzer**.

La sua intuizione e la sua successiva applicazione furono senz'altro geniali.

Da allora il metodo si è sviluppato, ha preso strade diverse a seconda degli stili dei diversi allenatori e preparatori, ma i suoi  principi base sono rimasti fondamentalmente gli stessi.

Personalmente, sono arrivato a creare questi allenamenti brevi dopo innumerevoli tentativi (non proprio tutti di successo) negli anni.

Istintivamente mi sono sempre sentito spinto a ottimizzare i processi più complicati, senza perderne l'efficacia.

Per arrivare a questo, significa cercare di imparare **tutto il possibile** su un determinato argomento; spendere centinaia di ore di studio e di tentativi e di errori, per capire come ridurre tutto quell'insieme (confuso) di idee e opinioni contrastanti, al succo.

**Ed in modo che funzioni nella pratica**, naturalmente. Se pensi che sia stato  facile, beh... No, non lo è stato.

Lo dimostra il fatto che esistono **decine di teorie d'allenamento** diverse, nonostante il corpo umano sia sempre lo stesso.

Anche in questo senso, il mondo del fitness è un mondo molto variegato.

Nel mondo delle persone che si allenano muscolarmente in effetti, esistono alcune categorie specifiche:

1.	### Esiste una _grande_ cerchia di persone che provano ad allenarsi in qualche modo
	a casaccio diciamo. Non migliorano o migliorano poco, ed in genere entro breve lasciano.
	Poi ritornano. Poi ri-lasciano, etc...
	A volte hanno la sfortuna di incontrare trainer poco validi, altre volte non hanno bene le idee chiare.
2.	### Esiste una cerchia _media_ di persone muscolose.
	Il loro unico obiettivo è crescere, apparire più grosse possibili.
	Questo tipo di persone sono spesso sovrappeso anche di massa grassa e sempre "appannate" perché mangiano senza controllo, si riempiono di proteine come se non avessero dei reni, e spesso assumono anche integratori senza una logica studiata.
	Conta solo crescere.
3.	### Esiste poi una _piccola_ cerchia di persone muscolose e scolpite.
	Questi in genere sono ottimi atleti.
	Fanno competizioni, gare, sport agonistici o semplicemente sudano tanto per stare in forma perfetta.
	La performance per loro è tutto. Sono disposti a fare qualsiasi cosa sia necessaria per il risultato.
	Sia esso stare bene esteticamente, o raggiungere un risultato sportivo (e so bene cosa vuol dire. Sono stato in questa fascia per molti anni come sportivo).
4.	### Infine esiste una _microscopica_ cerchia di persone muscolose, scolpite e IN SALUTE.
	Questa cerchia è simile alla precedente, ma cerca di raggiungere quello stesso obiettivo SENZA FARSI DEL MALE, cercando la via della salute invece che la via della performance a tutti i costi.
	Questa è naturalmente la strada più difficile, ma la più soddisfacente sotto tutti gli aspetti.
	Salute e Agonismo non vanno quasi mai in coppia, nonostante il pensiero comune delle persone fuori da questo campo di studi.
	**Questa Quarta Categoria è quella di cui parliamo in questo sito**.

Dunque se esiste un sistema che ti fa diventare grande, grosso e asciutto ma crea danni alla salute a breve o lungo termine, allora **per me non è utile**.

Ci sono mille siti che ti mostrano quella strada. Anzi milioni. E alcuni anche molto validi.

Qui però prendiamo un'altra strada. Ho incentrato le mie ricerche su cosa funziona in modo più spontaneo (leggi fisiologico) per la biochimica umana, in modo di trovare il modo di ottimizzarla.

**Quindi non sono arrivato al breve e intenso per caso.** Ci sono arrivato dopo anni di tentativi e sperimentazione su me stesso e sugli altri.

Ci sono arrivato confrontandomi con clienti, colleghi e me stesso.

Per questo motivo ho dedicato anni di ricerca personale, teorica e pratica, a sviscerare la fisiologia muscolare in maniera ossessivo-nerd (come in realtà sono) e ho provato ogni allenamento e teoria esistente sulla mia pelle.

A volte ho avuto risultati eccellenti, a volte pessimi.

Nel corso degli anni ho cambiato idea molte volte e ho fatto molti errori.

Eppure sono riuscito ad avvicinarmi sempre di più a quello che stavo cercando.

**Ovvero un Sistema d'Allenamento elastico e adattabili a qualsiasi individuo,** **ma allo stesso tempo semplice e replicabile su chiunque.**

Condensare un allenamento lungo in pochi minuti si è rivelato dare risultati eccezionali inaspettati, secondi diversi punti di vista. Vediamo alcune delle scoperte più importanti che ho fatto in questi anni allenando così:

I VANTAGGI DI ALLENARSI IN ALTA INTENSITTÀ, 
--------------------------------------------

SIA COI PESI CHE A CORPO LIBERO,
--------------------------------

SONO
----

- Nella pratica allenarsi ad Alta Intensità significa fare MENO Ripetizioni, MENO Serie e MENO Allenamenti ravvicinati
- Questo di conseguenza significa CONSUMARE MENO Articolazioni e Tendini, ed rinforzarli nel modo più corretto possibile
- Allenarsi con più piacere e divertimento e meno ansia, rispetto ad un allenamento classico lungo e stancante
- Migliorare la Risposta Ormonale, aumentando gli ormoni anabolici che 'curano' e rinforzano i tessuti, e abbassare gli ormoni catabolici che li infiammano.
- Fare meno "fatica", nel senso comune del termine, e raggiungere risultati migliori in tempi più brevi

Attenzione però, meno fatica **NON** vuol dire facile! Un allenamento breve **NON** significa veloce o superficiale.

Significa più intenso. Molto più intenso.

Significa concentrare tutto lo sforzo di un allenamento lungo classico, in pochi minuti.

E può essere semplice, ma non facile. Questo in realtà è l'Alta Intensità essenzialmente:

> **Concentrare un Allenamento Completo**
> **nel Minor Tempo possibile**

Per darti un' idea pratica di cosa intendo, ho anche scritto una Mini-Guida a doc su un tema caro a molti, sia principianti che atleti avanzati:

COME AUMENTARE
==============

LE TRAZIONI ALLA SBARRA
=======================

... e di conseguenza sviluppare il muscolo più importante del tuo corpo: **la Schiena**.

Con dei Dorsali forti e allenati sarai in grado di migliorare velocemente anche tutti gli altri gruppi muscolari, migliorerai notevolmente la tua risposta Ormonale e inizierai a crearti la Schiena d'acciaio.

Le Trazioni non sono un esercizio facile, se hai provato a farle lo sai.

Sono uno degli esercizi dove la maggior parte delle persone commette errori all'inizio.

E anche uno di quegli esercizi che vengono abbandonati prima, dal momento che non si riescono a compiere molte ripetizioni all'inizio.

È questo è un peccato visto quello che le Trazioni ti danno.


ALLENARE LA MASSA E LA FORZA IN UN NUOVO METODO:
------------------------------------------------

L'ALTA INTENSITÀ A CORPO LIBERO
================================

Mi sono allenato con i Pesi come tutti per molti, moltissimi anni.

Amo i pesi.

I Pesi possono dare innumerevoli vantaggi grazie agi alti Carichi, sul sistema Ormonale, Osseo e la forza in generale.

Ma ad un certo punto ho deciso di cambiare. Ho deciso dedicarmi al corpo libero, **di sfidare il luogo comune che senza attrezzi non si potesse fare nè Massa nè Forza**.

Ho scelto di vedere fin dove si poteva arrivare. Credo di aver provato tutti, ma proprio tutti gli allenamenti esistenti sul pianeta Terra.

Non perché sono matto (ok, anche) ma perché **mi piace**. **Mi diverte sperimentare, provare e alla fine trovare la strada più veloce**.

Sempre rimanendo concentrato sulla cosa più naturale per la fisiologia umana.

Da tutto questo percorso durato anni, sono arrivato a (poche ma) chiare conclusioni.

I VANTAGGI DI ALLENARSI A CORPO LIBERO, 
----------------------------------------

OVVERO SENZA ATTREZZI,
----------------------

SONO
----

*	### RISULTATI MUSCOLARI STUPEFACENTI
	Migliori di quelli che persino io immaginavo in principio.
	È vero, macchine e pesi sono necessari se si vuole diventare un bodybuilder professionista ed essere davvero enormi.
	
	Ma se tu stai cercando di raggiungere il tuo fisico ideale,un fisico muscoloso, proporzionato, forte e scolpito, allora il corpo libero è una scelta giusta.
*	### PERDERE ANCORA MENO TEMPO
	sia per andare in palestra che durante l'allenamento.
*	### POTERSI ALLENARE OVUNQUE
	Il piacere (impagabile) di potersi allenare all'aperto in un parco ad esempio, oppure comodamente a casa propria (purchè in possesso di una semplice sbarra).
*	E naturalmente, ultimo ma non ultimo, significa
	### NON DOVER SPENDERE SOLDI MENSILMENTE PER L'ISCRIZIONE IN PALESTRA o per acquistare gli attrezzi.
	Una semplicissima sbarra sarà tutto ciò di cui hai bisogno.

Questo è il modo in cui ormai mi piace allenarmi da anni: ovunque e quando ne ho voglia. Quindi in sintesi, l'Allenamento Senza Attrezzi ad Alta Intensità è l'ideale per chi:

### Ha poco tempo a disposizione. Non vuole spese extra. Preferisce allenarsi a casa o all'aperto. E vuole Scolpire il fisico, o aumentare Forza e Massa Muscolare.

Che tu preferisca allenarti con i Pesi o a Corpo Libero, nel mio Blog troverai gran parte delle cose che ho scoperto che funzionano.

La verità è che quello che insegno qui è fondamentalmente molto semplice e molto complesso allo stesso tempo.

**Si tratta di un arte sottile e profonda, che si sviluppa migliorandosi continuamente.**