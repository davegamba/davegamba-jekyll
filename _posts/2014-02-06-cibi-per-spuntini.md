---
layout: post
title: I 7 MIGLIORI CIBI PER GLI SPUNTINI (e i peggiori)
date: 2014-02-06 10:45
author: davegamba
comments: true
image: 2014-02-06-cibi-per-spuntini.jpg
categories: [Alimentazione, Dimagrimento]
tags: [Abitudini Alimentari, Associazioni Alimentari, Combinazioni Alimentari, Dieta, Dimagrire, Dissociata, Merenda, Pasto Perfetto, Ricette, Sfizio, Sgarro, Spuntino]
---

Tra le domande più frequenti che ricevo dai miei clienti, ci sono:
- Posso mangiare una brioche domani?
- Quale cibo posso mangiare come "tappabuchi" durante gli spuntini da sgranocchiare davanti la tv e/o se ho un attacco di fame?


**Visto che quest'ultima domanda è particolarmente interessante (e utile) ho pensato di scrivere qua la risposta che dò spesso a loro. In generale, se viene voglia di sgarrare durante un Piano nutrizionale personalizzato è meglio usare dei cibi che lavorano in sinergia con quelli che già mangiamo durante i pasti Piano. Sì, un cibo tappabuchi è una cosa utile ed intelligente, perché ti permette di mangiare qualcosa che ti dia "soddisfazione"** senza necessariamente mangiare porcherie.

Anzi, è una cosa fondamentale. Dunque cercherò di essere abbastanza esauriente. In breve, **i migliori cibi da sgranocchiare sono:**

1.	### Olive
	Di tutti i tipi, grandi piccole, carnose o asciutte. In ogni forma fanno bene. Sono buonissime, sanissime (puliscono il sangue) e sempre fortemente sottovalutate. Vanno bene ad ogni ora.
2.	### Cocco fresco
	Tenere un cocco in frigo è quello che bisognerebbe fare sempre. Mangiare un pezzo di cocco sazia parecchio e i suoi grassi producono ormoni eccezionali per noi. Anche l'acqua che esce quando si apre il cocco è un vero integratore di micronutrienti. Ottimo per la mattina e il pomeriggio.
3.	### Cioccolato fondente
	Può sembrare strano che metta questo alimento, ma il cioccolato ha più pregi che difetti. L'importante è che sia di qualità. **Un cioccolato classico da supermercato NON è cioccolato**. È un insieme di ingredienti nocivi, la maggior parte dei quali latte in polvere. Un cioccolato di qualità innanzitutto ha almeno un **70% di percentuale di cacao puro. Meglio ancora se 85%**. Secondariamente è **senza zucchero bianco** (saccarosio). Possibilmente con zucchero di canna. E infine l'ideale sarebbe se fosse **biologico**, naturalmente, per via dei pesticidi in meno nella produzione dei chicchi. Generalmente questo cioccolato si può trovare anche nei supermercati più grandi, altrimenti in qualsiasi negozio Bio. Il prezzo è più alto del cioccolato comune (in genere il doppio), ma ne vale TOTALMENTE la pena, in quanto è un nutriente eccezionale. Inoltre ti accorgerai di aver bisogno di mangiarne meno per 'toglierti la voglia' rispetto al cioccolato 'normale'.  2-3 quadratini di questo spesso sono sufficienti. **Ps.** Particolarmente indicato per le donne nel periodo del ciclo o incinte, per l'alto contenuto di magnesio e altri micronutrienti che si perdono durante il flusso. Buona idea.
4.	### Centrifuga
	Sulla Centrifuga c'è poco da aggiungere: **lo strumento Depurante per eccellenza.** Ho già scritto un articolo completo sulle Centrifughe con diverse ricette, **[che troverai qui]({% post_url 2014-03-17-migliori-centrifughe-frullati %} "LE MIGLIORI CENTRIFUGHE E FRULLATI")**.
5.	### Frutta e Frutta secca
	Come sopra, ma quando voglio qualcosa di più leggero. Un pugnetto di nocciole, mandorle o noci spesso basta per togliersi la voglia di qualcosa. A volte aggiungo Fragole o Kiwi se sento la voglia di dolce. Ideali anche prima di allenarsi se si sente fame (altrimenti la maggior parte delle volte preferisco allenarmi a digiuno). L'ideale come frutti ricorda che sono sempre i **Frutti di bosco, e ricorda anche che non tutti i frutti sono uguali. Scegli sempre frutti che contengono meno fruttosio se sta cercando di dimagrire, o con più fruttosio se sei già in forma e devi allenarti.** Per conoscere **[le tabelle del fruttosio nei frutti leggile qua]({% post_url 2014-05-13-tabella-fruttosio-frutta %})**.
6.	### Bacche Goji, Uva passa
	Sono altri due alimenti che consiglio di mangiare come sfizio. Innanzitutto perché sono dolci e saporite ; poi perché sono **FORTEMENTE alcaline** per il nostro sangue (che è una cosa super buonissima) e infine perché contengono molti antiossidanti attivi (una cosa stra-mega-iper buonissima). In ogni caso assicurati di consumarne in quantità moderate (sono ricche in fruttosio, soprattutto l'uva passa) e possibilmente vicino ad un allenamento. Una decina di grammi andranno bene.
7.	### Verdura cruda
	Un'altra buona idea è mangiare gambi di Sedano o Finocchio (sconsiglio carote) come spuntino serale, in particolare per chi ha l'obiettivo di perdere peso. È un'ottima cosa perché il corpo ringrazierà infinitamente, specialmente l'intestino per la pulizia. Naturalmente è comprensibile che sia la scelta meno frequente per molti, in quanto meno appetibile. Però tienila sempre in considerazione, perché puoi mangiarne no-limits e sono in realtà anche buoni da mangiare.

## SCONSIGLIATI (da non mangiare mai negli spuntini):

- Biscotti
- Dolcetti
- Caramelle
- Cereali
- Gelato
- Brioches
- Snack confezionati
- Patatine

Conserva tutti questi cibi super trattati e pessimi per la nostra fisiologia, giusto per il tuo **giorno libero** (cheat day) se ce l'hai e proprio li desideri.

Ma non inserirli MAI nella tua quotidianità, né nella tua cucina. No tenerli lì (o sarà difficile resistere), **compra invece diversi dei cibi scritti sopra**, per avere varietà di scelta quando vuoi qualcosa di "sfizioso".

Questi sono gli alimenti che rovinano maggiormente il tuo **equilibrio ormonale** (per via del messaggio all'insulina) e di conseguenza tutta la catena ormonale che si produce successivamente.

Non hai idea di quanti danni possano creare e a quante malattie di natura diversa diano inizio. Per saperne di più leggi anche [Quando non riesco a smettere di mangiare]({% post_url 2014-05-12-ho-sempre-fame %}).

**Non fare un frullato di sole proteine**, senza nocciolame e senza almeno un frutto. Le proteine in polvere senza grassi sani rischiano di trasformarsi in zuccheri nella digestione, rendendo inutile la tua merenda.

Cerca sempre di farti un frullato completo dei 3 macronutrienti.

Infine, logicamente, tutti questi alimenti si devono considerare come spuntini e non abusarne senza controllo.

È altrettanto naturale che **se mangerò Olive ne mangerò di più rispetto al cioccolato fondente**, anche perché hanno due consistenze nettamente diverse. Insomma è sufficiente il buon senso.

E imparare ad ascoltare le proprie sensazioni naturalmente, oltre a seguire un Piano nutrizionale sulle proprie caratteristiche, per essere sicuri di non mangiare mai alimenti indebolenti e ingrassanti per la nostra fisiologia personale.