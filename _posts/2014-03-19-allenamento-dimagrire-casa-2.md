---
layout: post
title: "ALLENAMENTO PER DIMAGRIRE A CASA - LV INTERMEDIO"
date: 2014-03-19 11:19
author: davegamba
comments: true
image: 2014-03-19-allenamento-dimagrire-casa-2.jpg
categories: [Allenamento a casa, Allenamento Corpo Libero, Allenamento dimagrante, corpo libero, Dimagrire, Senza attrezzi]
---

L'ALLENAMENTO PER DIMAGRIRE
---------------------------

Vediamo uno dei migliori allenamenti al femminile che possiamo fare, se il nostro obiettivo attuale è Dimagrire.

Questo è uno dei primi allenamenti che propongo sempre alle mie clienti, sopratutto per chi si allena a casa senza attrezzi.

Potrà sembrarti una scheda poco sofisticata o non super appariscente, ma posso assicurarti che è invece uno degli allenamenti più ottimizzati e studiati per l'obiettivo _**bruciagrassi**_, che mi ha dato sempre grandi risultati.

Come già mostrato in altri articoli, si basa sugli studi (geniali) del professore giapponese **Izumi Tabata**, da cui prende il nome, che comprese l'importanza di concentrare un lungo allenamento in poco minuti per sfruttare il consumo del proprio grasso corporeo.

A mio avviso uno dei top 3 metodi bruciagrassi, che propongo sempre a chi mi chiede qualche trucco semplice per accellerare i risultati.

Un'altra ottima idea è abbinare il Circuito che propongo qui sotto, ad un [allenamento di Scatti]({% post_url 2018-10-25-ripetute-scatti-benefici %}) a giorni alterni, dove suggerisco sempre per cominciare Scatti da circa 15 secondi seguiti da circa 45 secondi di riposo, per un totale di 5-10 Scatti.

In questo modo **si sfrutterà al massimo il potere del mio metodo ultra breve e intenso**, sia a livello aerobico che anaerobico.

BENEFICI DI QUESTO METODO
-------------------------

**Il circuito che vediamo oggi dura solo 12 minuti**, non un minuto di più, e consiste in esclusivamente **3 Esercizi**.

Personalmente amo allenarmi ad alta intensità per brevissimi periodi di tempo, dunque immagino che anche chi mi segue preferisce allenarsi per meno tempo, con più risultato e più benefici.

I Benefici di un allenamento così breve sono innumerevoli, tra cui:

+ Stimolo per produrre un ambiente anabolico massimo
+ Stimolo positivo ormonale verso la produzione di estrogeni femminili
+ Innalzamento dell'energia interna e vigore
+ Migliore risposta cellulare, ovvero assimilazione dei nutrienti ed espulsione delle tossine ottimizzata
+ Netto innalzamento del Metabolismo basale, non solo durante l'allenamento, ma sopratutto nelle 3-4 ore successive.
+ Molte altre reazioni positive, legate sempre al miglioramento ormonale

IL CIRCUITO D'ALLENAMENTO PER DIMAGRIRE
---------------------------------------

Esegui questo allenamento effettuando un Esercizio alla volta, una volta completato passerai al successivo Esercizio.


### SumoSquat

Posizionati a gambe piuttosto larghe e piedi leggermente extraruotati. Braccia dritte in mezzo le tue gambe.

Scendi col sedere (come se dovessi sederti su una sedia) fino ad arrivare a toccare con le mani l suolo.

Torna su in posizione eretta completamente.

#### Esegui 20 secondi di SumoSquat senza fermarti ad alta velocità. Riposa 10 secondi. Ripeti questo ciclo 8 volte, per 4 minuti totali di Esercizio.

### Flessioni sulle braccia

Prendi qualche respiro e passa direttamente a questo Esercizio.

Sdraiati a terra a pancia in giù. Posiziona le braccia di fronte a te in posizione comoda, larghe circa quanto le spalle.

Mantieni le ginocchia a terra e il corpo e le anche dritte.

Scendi col petto verso terra piegando le braccia, fermati a un centimetro da terra e rispiegati su.

#### Esegui 20 secondi di Flessioni senza fermarti ad alta velocità. Riposa 10 secondi. Ripeti questo ciclo 8 volte, per 4 minuti totali di Esercizio.

### Plank classico

Prendi qualche respiro e passa direttamente a questo Esercizio.

Sempre a pancia in giù, posiziona gli avambracci a terra, e solleva il corpo da terra.

Rimani dritta in questa posizione e assicurandoti di mantenere l'addome contratto.

È un posizione statica.

#### Rimani in questa posizione per 45 secondi. Riposa per 1 minuto. Ripeti per un totale di 3 Plank.

**Allenamento concluso.** Rilassati gradualmente, puoi fare un po di allungamento leggero e respirazioni addominali per lasciar circolare a meglio l'ossigeno.

Abbiamo visto i 3 migliori Esercizi per le rispettive parti del corpo.

Un movimento completo per gambe e glutei (Sumosquat); un movimento completo per petto e braccia (Flessioni); e uno dei migliori esercizi per gli Addominali e il core (plank).

Eseguito con regolarità questo Circuito può letteralmente portare il tuo fisico ad un nuovo livello.

Abbinaci la migliore Alimentazione per te, e i risultati arriveranno rapidissimi.

CONSIGLI FINALI
---------------

Per sfruttare al meglio questo allenamento, ti suggerisco di non mangiare niente ne prima ne dopo l'allenamento, **in maniera da lasciar agire l'allenamento sulle tue riserve di adipe** sia epidermico che addominale interno.

Potrai iniziare a mangiare dopo circa un'ora dalla fine dell'allenamento se lo desideri.

**Buona idea invece sarebbe riposare, rilassarsi o meditare per circa 30 minuti dopo l'allenamento**, in modo da ottimizzare al massimo la risposta ormonale e regolare tutti gli eventuali squilibri interni.

Assicurati però di bere abbondante acqua naturale prima e dopo l'allenamento, anche per favorire la pulizia dei tessuti.